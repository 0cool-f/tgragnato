---
title: Topton N5105 e Kingnovy J6413
description: Due schede efficienti e potenti, con un mucchio di porte
layout: default
lang: it
images:
  - loc: /images/2023-08-20-Motherboard.webp
    caption: Topton N5105 Motherboard
  - loc: /images/2023-08-20-Segfaults.webp
    caption: Topton N5105 Segfaults
---

## N5105

![2023-08-20-Topton-N5105](/images/2023-08-20-Motherboard.webp){:loading="lazy"}

Ho sostituito la motherboard storica del mio micro-server (una vecchia [Bobcat](https://en.wikipedia.org/wiki/Bobcat_(microarchitecture))), con una `Topton N5105`.

I vantaggi del passare da tecnologia del 2011 ad una moderna sono ovvi:
minore consumo energetico per perfomance,
`10Gbps aggregati` (reali) al posto del precedente gigabit (teorico e mai raggiunto),
presenza di `6 connettori sata` già predisposti (dove posso spostare il mio raid).

La build è sorprendentemente performante per il mio utilizzo:
le ricostruzioni del raid sono abbastanza veloci (sia utilizzando `OpenZFS` che con `Btrfs`),
`WireGuard` raggiunge e supera il Gigabit/sec,
le transcodifiche con `ffmpeg` sono accelerate senza dover ricorrere a driver proprietari.

Ho sperimentato una installazione con `Ansible`, il setup è parzialmente pubblico: [**pure**](https://github.com/tgragnato/pure).

## Pure - Directory tree

`dnsd` è pensato per essere un caching proxy DNS che intercetta.
Sto volontariamente evitando di implementare il supporto alla maggior parte dei tipi di record.

Il forwarder per i record A e AAAA è vagamente ispirato a ["Introducing DNS Resolver for Tor"](https://blog.cloudflare.com/welcome-hidden-resolver/) e ["DoHoT: better security, privacy, and integrity via load-balanced DNS over HTTPS over Tor"](https://blog.apnic.net/2021/09/28/dohot-better-security-privacy-and-integrity-via-load-balanced-dns-over-https-over-tor/).

La cache è in-memory e non effettua mai l'eviction dei record, lo scopo è quello di minimizzare la latenza introdotta dal DoHoT e ridurre l'ammontare delle informazioni deducibili dai log in caso di analisi pattern of life.

`snid` è un proxy per la TLS che non termina.
Rifiuta il traffico non-TLS e le connessioni indirizzate direttamente agli IP.
Controlla la posizione geografica degli endpoint remoti.
Logga lo [Server Name Indication](https://www.rfc-editor.org/rfc/rfc3546.html).

`shshd` è un proxy HTTP creato appositamente per supportare il ["protocollo signed hash"](https://www.theiphonewiki.com/wiki/SHSH).
Inoltra anche il traffico verso alcuni host [OCSP](https://www.rfc-editor.org/rfc/rfc6960), e reindirizza tutte le altre richieste verso HTTPS.

`sntpd` è un server [sntp v4](https://www.rfc-editor.org/rfc/rfc2030) che inoltra ai client l'orario del sistema su cui sta girando.

Il resto del progetto è solo basilare ansible.

## I segfault

Dopo 2/3 settimane di minimo utilizzo, ho iniziato a sperimentare dei `segfaults` in maniera apparentemente randomica.

Gli errori di segmentazione sono solitamente legati ad errori software, ma se si riscontrano di continuo su più binari differenti è possibile che vi siano dei ***difetti hardware***.

![2023-08-20-Segfaults](/images/2023-08-20-Segfaults.webp){:loading="lazy"}

In particolare i difetti hardware che portano ai segfaults possono essere dovuti a `RAM difettose` che corrompono i dati ivi contenuti, difetti nel `memory mapping` che implicano dei `page faults`, difetti della `CPU` che implicano mancanza di `cache coherency`, o difetti sul bus o sullo storage.

In questo caso effettuare un test è stato molto semplice, le RAM hanno passato tutti i test, e ***con tutte le periferiche scollegate il firmware EFI ha continuato a crashare per i segfaults*** (tutti dovuti a difetti sul terzo core).

Le politiche di sostituzione o reso di Topton sono ... praticamente inestistenti e criminali. Ho quindi deciso di comprare una motherboard molto simile, la Kingnovy J6413.

## J6413

La scheda di Kingnovy mi ha permesso di riutilizzare la totalità dei componenti. Ha un processore leggermente più potente, ma con una gestione dei `C-States` notevolmente migliore. Il ***consumo energetico*** a riposo e la ***temperatura dei core*** sono molto migliori.

L'unica altra differenza è la presenza della `porta COM` e di "sole" tre porte ethernet, e di uno slot nvme aggiuntivo.

Lo store di Kingnovy è su `Amazon`, compagnia che a differenza di `AliExpress` garantisce una certa ***consumer protection***.
